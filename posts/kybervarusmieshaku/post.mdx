---
title: Palvelus kybervarusmiehenä? Haku saapumiseriin 2/25 ja 1/26 auki!
category: Kyber
feature_image: kyber2.png
feature_spline_image: kyber-spline.jpg
feature_spline: scene.splinecode
excerpt: Kybervarusmiespalvelus tunnetaan syystäkin hieman salamyhkäisenä palvelustehtävänä. Seula sisäänpääsyyn on tiukka, mutta palvelustehtävä on palkitseva.
authors: 
- ts:61d8846356a221b65bfae359
- ts:61d8b737a16588f423624ed5
datetime: 2024-11-06T20:30:00+03:00
---

ℹ️ *Kaupallinen yhteistyö Puolustusvoimien johtamisjärjestelmäkeskuksen kanssa.*

Puolivuosittain 15-20 nuorta aloittavat varusmiespalveluksensa erikoisjoukkotehtävässä, johon kuuluu yleisen sotilaskoulutuksen lisäksi laaja koulutus tietotekniikasta, kyberturvallisuudesta, kyberpuolustamisesta, sekä palvelus eri tyyppisissä tehtävissä ympäri Suomea.

Viime vuoden elokuussa [Yle on uutisoinut](https://yle.fi/a/74-20047698) kybervarusmiesten jatkossa saavan lisäksi erikoiskoulutusta innovointiin ja liiketalouteen. Varusmiesaikana saatua monipuolista tietotaitoa pystyy siis loistavasti käyttämään myös ammatillisessa ja taloudellisessa mielessä asepalveluksen jälkeen.

Tässä artikkelissa on haastateltu entisiä kybervarusmiehiä heidän kokemuksistaan tässä erikoistehtävässä. Tavoitteena on nyt kertoa, millaista intti kybervarusmiehenä oikeasti oli. Lisäksi käsittelemme muutamia vinkkejä mahdollisia tulevia hakijoita varten.

**Ota haaste vastaan!**

Haluamme kannustaa kaikkia testausserveriläisiä, joilla on intti edessä ja haaveena päästä hyödyntämään taitojaan merkityksellisessä tehtävässä, hakemaan kybervarusmieheksi! Ensi kesänä tai sitä seuraavana talvena aloittava, hae saapumiseriin 2/25 ja 1/26 [omaintti.fi](https://asiointi.puolustusvoimat.fi/)-palvelussa kohdasta `Hae erikoisjoukkoihin`.

### Miksi hain kybervarusmiespalvelukseen?
Kybervarusmiehille uniikin ja merkittävän työn tekeminen on tärkeää:

- Olin jo ennen palvelusta intohimoisesti osana tietoteknistä skeneä ja harrastanut ohjelmointia pitkään. Halusin päästä tekemään palveluksessa jotain, mitä harvat pääsevät tekemään.
- Halusin, että varusmiespalveluksesta kotiuduttuani jäisi jotain käteen tulevaan uraani. Sellaista uniikkia kokemusta ja koulutusta, mitä muualta ei saa.
- Harrastin ohjelmointia ennen palvelusta ja koin saavani kybervarusmiespalveluksessa itsestäni eniten irti. Tahdoin olla mahdollisimman hyödyllinen ja tehdä työtä, jolla on merkitys.
- Olin pitkään mukana kyberalalla työn ja harrastuksen kautta. Palvelemalla kybervarusmiehenä minä ja puolustusvoimat hyötyisimme siitä.

### Mitä opin palveluksesta?
Koulutusta arvostetaan:

- Sain koulutusta, jota ei voi saada missään muualla. Jokaisella on mahdollisuus vaikuttaa siihen, miten voi itse saada kaiken irti osana kyberpuolustusta. Erityisesti tehokas toiminta joukossa teknisten tehtävien parissa oli tärkeä oppi minulle.
- Opin käytännön asioita ympäristöjen valvonnasta sekä ylläpidosta. Palvelus kasvatti myös luonnetta. Kahvikoneen hajoaminen ei enää paina.
- Opin palveluksessa tiimityön tärkeyden, kyvyn toimia erilaisten ihmisten kanssa ja huomattavia lisätaitoja kyberalalla.
- Ryhmätyön hyvät ja huonot puolet tulivat tutuiksi. Pääsin tutustumaan ohjelmistoihin ja järjestelmiin, joiden osaamisesta on työelämässäkin hyötyä.


### Mitä palveluksen jälkeen?
Palvelustovereista tuli hyviä ystäviä ja uusiin  haasteisiin lähdetään hyvin kokemuksin:

- Palveluksen aikaisista tupalaisista tuli ehdottomasti pidempiaikaisempiakin kavereita, joiden kanssa olen yhä tekemisissä.
- Pääsin tekemään palveluksen aikana yhteistyötä aivan uskomattoman osaavien ihmisten kanssa. Toivon, että voin työskennellä heidän kanssa työelämässäkin.
- Jatkan opintojani alalla.
- Jatkoin työtehtävissä Puolustusvoimilla.
- Uskon, että voin soveltaa opittuja taitojani monella eri tavalla. Jatkan opiskelua. Olen myös kiinnostunut erilaisista MPK:n kurssien suorittamisesta.
- Tavoitteena on päästä alan työtehtäviin. Koen, että olen niihin nyt valmiimpi.

### Vinkkejä tuleville hakijoille ja kybervarusmiehille?

**Vinkkejä Testausserveriltä:**

Kybervarusmiespalveluksen [intti.fi](https://intti.fi/kybervarusmiehet)-sivuilla kerrotaan koulutukseen kuuluvan projektityöskentelyä, verkkotekniikkaa, forensiikkaa ja salausjärjestelmiin liittyviä aiheita. Nämä ja monet muut ovat tietoteknisiä taitoja ja aiheita, joita voi itsenäisesti harjoitella.

Järjestimme ensimmäisen [CTF-kilpailumme](https://assembly.ctf.testausserveri.fi/) Assembly Summer 2024 -messuilla yhteistyössä Traficomin ja Keskusrikospoliisin kanssa. Osallistumalla kaltaisiin CTF-kilpailuihin, kuka tahansa voi opetella hakkerointia monesta lähtötasosta ja taustasta. CTF-kilpailussamme oli lukuisia eri kategorioita ja [haasteiden lähdekoodi](https://github.com/Testausserveri/ctf-assembly-summer-2024-public) on sittemmin julkaistu. Voit siis edelleen ratkoa haasteita omalla koneellasi.

> *Lisää CTF-kilpailemisesta Syslogissa: [7. sija kyberin EM-kisoissa Suomelle](https://testausserveri.fi/syslog/team-finland-2024)*

Projektityöskentely ja ohjelmointi ovat keskeisiä taitoja kyberalalla. Yksi tehokas tapa kehittyä on osallistua Testausserverin yhteisön projekteihin ja tapahtumiin, tai luoda uutta yhteisön tukemana. Testausserveri ry tarjoaa jäsenilleen esimerkiksi ilmaista hosting-palvelua, sekä verkko-osoitteen \*.txx.fi domainista.

**Vinkkejä kybervarusmiehiltä:**

- Suosittelen omaamaan muutakin kuin teknistä osaamista. Kyberturvallisuus ja tietotekniikka ovat ylipäätään “joukkuelajeja”. Yhdessä ongelmia on helpompi lähestyä ja ryhmätyötaidot ovat siksi todella tärkeitä.
- Kannattaa ottaa kaikki irti palvelusajasta, vaikka kliseiseltä kuulostaakin! Pitkästä yhteiselosta joukkuekaverien kanssa syntyy ystävyyssuhteita ja kallisarvoisia muistoja, jotka kantavat reserviin.
- Motivaatio on ehdottomasti yksi tärkeimmistä asioista. Vain oma jaksaminen rajana kaikkeen siihen tietoon ja taitoon, jota voit kybervarusmieskoulutuksessa karttaa.
- Haku vasta insinööriopintojen jälkeen mahdollisti pääsyn erikoisjoukkoihin. Jos ei ole vapaa-ajalla itse opetellut jo jotain, kannattaa harkita tätä ratkaisua. Mikä tahansa kokemuksen ja tiedon kerryttäminen jo etukäteen kannattaa.
- Tehkää [Information-Security -kurssi](https://www.aalto.fi/fi/elamanlaajuisen-oppimisen-kurssit-ja-ohjelmat/information-security) Aalto-yliopistossa. Hakatkaa [TryHackMe -tehtäviä](https://tryhackme.com/). Harjoitelkaa itsenne ilmaisua suullisesti ja kirjallisesti yleisessä, sekä teknisessä viitekehyksessä.
- Menkää nuorena!

### Jatkolukemista:

- [Kybervarusmiehet (intti.fi)](https://intti.fi/kybervarusmiehet)
- [Kybervarusmies uskaltaa venyttää ja rikkoa rajoja, sanoo eliittijoukkoon kuuluva Antti – hänen kaltaisiaan Suomi etsii nyt palvelukseen (yle.fi)](https://yle.fi/a/3-12394261)
- [Uudistunut koulutusohjelma tekee kybervarusmiehistä yrittäjähenkisiä ja kyberpuolustuksen rautaisia ammattilaisia (ruotuvaki.fi)](https://ruotuvaki.fi/-/uudistunut-koulutusohjelma-tekee-kybervarusmiehista-rautaisia-ammattilaisia)
- [Huippusalaiset puolustajat (iltalehti.fi, maksumuurin takana)](https://www.iltalehti.fi/kotimaa/a/fe3aa9e9-6f57-4c93-9ab9-411590256a57)
