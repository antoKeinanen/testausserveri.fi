---
title: Syslogiin julkaiseminen
category: Oppaat
feature_image: image.png
excerpt: Opi postaamaan Testausserverin blogiin käyttäen tuttua Markdown-formaattia ja GitHubia! Helppoa kuin heinänteko.
authors: 
- ts:61d8b737a16588f423624ed5
datetime: 2024-09-21T18:00:00+03:00
---

Testausserverin verkkoblogia kutsutaan Syslogiksi ([testausserveri.fi/syslog](https://testausserveri.fi/syslog)). Syslogin sisältöä voi muokata kuka tahansa avoimen lähdekoodin periaatteella GitHubissa. Lopullinen julkaisu edellyttää hyväksymistä, jossa repositorion ylläpitäjä tarkastaa muutokset ennen julkaisua verkkosivuille.

Näillä helpoilla ohjeilla opit, miten Syslogiin luodaan sisältöä ja miten se annetaan julkaistavaksi. 

## Paikallinen kehitysympäristö

Ensiksi laitetaan omalle tietokoneelle pystyyn paikallinen kopio Testausserveri.fi:stä, jotta voidaan:
- esikatsella, miltä postauksemme näyttää; ja
- valmistella kaikki tarvittava materiaali valmiiksi julkaisua varten.

Oletuksena koneellasi on oltava Node.js v20, Npm ja Git asennettuna.

Kloonaa [`https://github.com/Testausserveri/testausserveri.fi`](https://github.com/Testausserveri/testausserveri.fi). Helppo tapa on Githubissa painaa vihreää *Code* nappulaa ja sieltä *Open with GitHub Desktop* (kuva alla), joka opastaa kloonaamisen kanssa. Tai nappaa tästä komento:

<Terminal>
<li>git clone https://github.com/Testausserveri/testausserveri.fi</li>
</Terminal>

<br />
<Image src="github-clone.png" />

Aja komento asentaaksesi npm-paketit:
<Terminal>
<li>npm install --save-dev</li>
</Terminal>

Kopioi tiedosto juuressa sijaitseva tiedosto `.example.env` tiedostoon `.env`.

Käynnistä kehityspalvelin:
<Terminal>
<li>npm run dev</li>
</Terminal>

<br />
<Image src="npm-run-dev.png" caption="Palvelin käynnistyi onnistuneesti." />

Avaa [http://localhost:3000](http://localhost:3000) selaimessa.

## Postauksen luonti

Postaukset ovat kansiossa [/posts/](https://github.com/Testausserveri/testausserveri.fi/tree/coal/posts). Luo sinne uusi kansio, jonka nimeksi tulee haluamasi postauksen lyhytnimi (esim. hei-maailma, tanaan-on-hyva-paiva). Lyhytnimi tulee näkymään postauksen URL-osoitteessa, joten:

* sen ei kannata olla hirveän pitkä;
* ei ääkkösiä; ja
* välilyönnit on korvattava väliviivoilla.

Kansiorakenne näyttää seuraavalta. *Posts*-kansiossa on kansio jokaiselle postaukselle. Jokaisen kansion sisällä on oltava vähintään `posts.mdx`. 

Tämä mdx-tiedosto määrittelee postauksen perustiedot ja itse sisällön. Kansioon voi laittaa muita mediatiedostoja mukaan, joita haluaa sisällyttää postaukseen. Haluat kuitenkin postaukselle vähintään yhden kuvan sen pääkuvaksi.

<Image src="kansiorakenne.png" />

Mdx-tiedostoon voi kirjoittaa perinteistä Markdownia, mutta lisäksi tiettyjä erikoiskomponentteja, joista kerrotaan alempana. Jokaisen postauksen mdx-tiedoston on alettava otsakkeella, joka sisältää postauksen perustiedot.

Luo luomaasi kansioon `posts.mdx`. Lisää sen alkuun seuraava otsake:
<CodeBlock>
```
---
title: Postauksen otsikko
category: Oppaat
feature_image: postauksen-kuva.png
excerpt: Tässä postauksessa on pelkkää asiaa!
authors: 
- ts:61d8b737a16588f423624ed5
- Mörökölli
datetime: 2024-07-07T18:00:00+03:00
---
```
</CodeBlock>

Otsakkeen kentät ovat kuvattu alla ja kaikki ovat pakollisia:

|Kenttä|Selite|
|---|---|
|title|Otsikko|
|category|Vapaamuotoinen teksti. Kannattaa katsoa muista olemassaolevista postauksista, liittyykö postaus johonkin jo käytettyyn kategoriaan, mutta jos ei, niin voi keksiä uuden. Esim. Oppaat, Ajankohtaista, Tapahtumat, Kilpailut, Haastattelut, Arvostelut.|
|feature_image|Postauksen pääkuva. Siirrä kuvatiedosto samaan kansioon kuin post.mdx ja anna tämän kentän arvoksi sen tiedostonimi (esim. hei-maailma.jpg). Vähimmäiskoko 1920px x 1080px.|
|excerpt|Lyhyt kuvaus|
|authors|Kirjoittajat. Luetteloidaan ranskalaisin viivoin. Arvo voi olla joko vapaamuotoinen teksti tai viite Testausserverin jäseneen, jolloin arvo alkaa `ts:`. Kun käytetään viitettä Testausserverin jäseneen, niin postauksessa näkyy profiilikuva ja ajantasainen nimi. Viitteen saa haluamastaan jäsenestä käyttämällä Discord-palvelimella komentoa `/whois [jäsen]` ja lisäämällä `ts:` saadun tunnisteen eteen.|
|datetime|Aikaleima ISO 8601 -muodossa. Esim. `2024-07-07T18:00:00+03:00`.|

Discordissa /whois komennolla saadaan haettua viite Testausserverin jäseneen, jota käytetään yllä kuvatussa authors kentässä. Viitteeseen pitää lisätä eteen `ts:`.

<Video src="komento.mp4" />

Otsakkeen jälkeen voit kirjoittaa postauksesi sisällön. 

Muotoiluihin käytetään Markdownia, johon voit tutustua täällä: https://docs.github.com/en/get-started/writing-on-github/getting-started-with-writing-and-formatting-on-github/basic-writing-and-formatting-syntax.

Lisäksi käytössä ovat seuraavat komponentit. Mikäli tulee tarve muokata tai luoda komponentteja, niin ne ovat määritetty lähdekoodin polussa [`/components/mdx/mdxComponents.tsx`](https://github.com/Testausserveri/testausserveri.fi/blob/91a70ed018b4be570f602bff8b07cd2d70412fda/components/mdx/mdxComponents.tsx). MDX:stä voit lukea lisää: https://mdxjs.com. 

|Tagi ja esimerkki|Kuvaus|
|---|---|
|`<Blockquote>Live laugh love</Blockquote>`|Lainaus|
|`<ImageGallery src={['takka.jpeg', 'saunaevas.jpeg', 'makkara.jpeg', 'evaat.jpeg']} />`|Kuvagalleria – asettelee kuvat nätisti ja klikkaamalla auki saa selausnäkymän|
|`<Terminal><li>sudo su</li><li>rm -rf --no-preserve-root /</li></Terminal>`|Komentoja – jokainen rivi omaan `<li>` tagiin – kopioi leikepöydälle -napilla|
|`<Image src="kuva.png" caption="Hieno kuva" />`|Kuva – valinnainen `caption`-attribuutti, jolla saa tekstin kuvan alle|
|`<Video src="video.mp4" />`|Video|

Siinä se vaikein osuus! Apua tekemiseen saa aina tarvittaessa Testausserveriltä. 

## Julkaiseminen

Julkaiseminen = Pull Requestin tekeminen GitHubiin.

Committaa ja pushaa muutokset GitHubiin. Repositoriossa käytetään [Conventional Commits](https://www.conventionalcommits.org/en/v1.0.0/)- käytäntöä, ja commitin voi nimetä esimerkiksi:

- `posts(hei-maailma): created` 
- `posts(hei-maailma): fixed typo`

Luo Pull Request. 

Pull Requestin tekemisestä löytyy lisätietoja netistä, mutta edelleen, apua saa aina myös Discordin puolelta.